---
title: "Notatka Laboratorium 3"
output: 
  html_document: default
---

# Formaty danych

## CSV/DSV
CSV (Comma Separated Values) to plik tekstowy, w którym wartości rozdzielane są przecinkami, a kolejne wiersze znakiem nowej linii. Plik CSV zazwyczaj przechowuje dane tabelaryczne. Nagłówki kolumn są często dołączane jako pierwszy wiersz (są to nazwy zmiennych), a każdy kolejny wiersz odpowiada jednej obserwacji (jednemu wierszowi w tabeli danych).

CSV jest szczególnym przypadkiem formatu danych o nazwie Delimiter Seperated Values (DSV). Jest to plik tekstowy w którym pola w każdym wierszu oddzielone są dowolnym separatorem. Najczęściej spotykane separatory to: przecinek (CSV), tabulator (TSV), średnik.   

**Przykładowy plik CSV**          

![](csv_example.gif)            



## XML
XML to skrót od nazwy Extensible Markup Language. Dane przechowywane w tym formacie mają zagnieżdżoną strukturę: znaczniki oznaczają nazwy zmiennych, a wewnątrz przechowywane są ich wartości. XML swoją strukturą przypomina plik HTML.

**Przykładowy plik XML**         

![](xml_example.gif)          





## JSON
JSON - JavaScript Object Notation - to format przydatny w przypadku pracy z danymi pochodzącymi z REST API, czyli pobieranymi z sieci. Niektóre bazy danych również komunikują się za pomocą tego formatu, np. MongoDB.        

Struktura: w pliku JSON obserwacje przechowywane są w słownikach, w których nazwy zmiennych są kluczami, a wartości zmiennych - wartościami. Obserwacje oddzielane są przecinkami, a dodatkowo, wszystkie dane spięte są nawiasami klamrowymi.
           
           
**Przykładowy plik JSON**         

![](json_example.jpeg)


## Excel (XLSX)
XLSX to format danych oparty na XML. Pliki tego typu są domyślnymi dokumentami wyjściowymi arkuszy kalkulacyjnych programu Microsoft Excel. Przedstawiają one głównie dane liczbowe i tekstowe w postaci tabel dwuwymiarowych.

**Przykładowy arkusz kalkulacyjny w Excelu**                

![](excel_example.png){width=60%}


## Otwarte wersje programu Excel
Istnieją inne pakiety biurowe, np. LibreOffice, które - w przeciwieństwie do Excela - pozwalają na darmowe korzystanie z arkusza kalkulacyjnego. W przypadku LibreOffice, domyślnym formatem zapisu danych przez Calc (odpowiednik Excela) jest OpenDocument Format (.ods).        


**Przykładowy arkusz kalkulacyjny w LibreOffice**                  

![](libreoffice_example.png){width=60%}

